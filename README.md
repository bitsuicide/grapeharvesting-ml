# grapeharvesting-ml

L’Italia è conosciuta nel mondo per le sue eccellenze artistiche, paesaggistiche e territoriali. Fra quest’ultime la viticoltura rappresenta un vanto riconosciuto in tutto il mondo. Il legame fra il bel Paese e il vino è antico, basti pensare che originariamente il popolo italico era conosciuto come il popolo degli enotri (dal greco o ̃ινoς, vino), a indicare il suo legame con questo prodotto.
La viticoltura, tuttavia, non riguarda solo la storia delle abitudini alimentari italiane, ma rappresenta anche una parte consistente delle esportazioni e, nonostante le piccole oscillazioni annuali, l’Italia è fra i primi esportatori di vino a livello mondiale.
Il clima temperato e il suolo fertile sono i fattori che hanno reso possibile una così ampia e variegata coltivazione di uva nella nostra penisola. Sempre piu` spesso, tuttavia, la mancanza di attenzione dell’uomo nei confronti del territorio ha portato a fenomeni climatici anomali, che hanno come conseguenza l’impoverimento del potenziale agricolo mondiale. L’uva italiana non fa eccezione a questo infelice fenomeno, e sono ormai frequenti le notizie di raccolti di uva rovinati a causa di una stagione estiva troppo arida o troppo piovosa.
Questa tematica ha ispirato il nostro progetto: volevamo creare un siste- ma che fosse in grado di prevedere il momento migliore per raccogliere l’uva in base alle condizioni climatiche nel periodo fra fine agosto e fine settembre, durante il quale l’uva raggiunge la maturazione. Una volta aver capito quali fossero i fattori climatici che più influenzano la crescita dell’uva, e quali caratteristiche del frutto fossero quelle indicatrici di avvenuta maturazione, abbiamo implementato un algoritmo di Machine Learning che usasse queste informazioni per ottenere una previsione il più precisa possibile.
